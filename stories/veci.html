<h1>Můžeš prostě dělat věci</h1>
<p> </p>
<p>Okay, udělala jsem to. Přidala jsem se do jedné facebookové skupiny, jejímž účelem bylo hledat a postovat zjevně ironická vyjádření se kterými se ztotožňujeme doopravdy. „Tohle ale neironicky“. Proč ne? Není to jako že by mi z té věčné nudy mohlo hrabat ještě víc. Není to jak nakonec často dojde k těm nejlepším věcem? </p>
<p> </p>
<p>Někdo jako já se vždy bál napsat co si opravdu myslí. Tak dopadá, když je mu od první snahy vrháno do ksichtu že prostě myslí jinak. I mezi lidmi ke kterým chce patřit. Snaží se jak houba nasát jejich způsob myšlení, vytváří si vnitřní model jejich mentalit a snaží se chovat dle něj. Doufá že tak zapadne. Že už nebude o samotě. Nikdy to opravdu nefunguje. Chvíli se třeba daří, ale když v tom nemá srdce, tak to vždy nakonec podělá. Nezbyde nic jiného než patřit k těm cringe outsiderům. Cringe v tom špatném slova smyslu. Ne že by rozuměli, ale nevyžadují od něj nic. </p>
<p> </p>
<p>Takže, postovat ve facebookových skupinách? Tam o nic nejde, co se může stát, někdo na druhém konci světa tě bude mít za blbečka? Jde o sebeoobraz. Reakce blbečků jsou odrazem myšlení lidí ve skutečném životě. Tedy, co o něm neporozumění v mikrokosmu online skupin vypovídá obecně? Není to nic. Ale pokud by dokázal mít úspěch? Úspěch nedaný modelováním a kopírováním ostatních, ale sám sebou. Takový úspěch by znamenal že s ním není všechno úplně fundamentálně špatně? V tom je určitá naděje. </p>
<p> </p>
<p>Takže, prvně jsem jenom zkoušela smočit prsty ve vodě. A už jsme se hádali o právech na potraty, jak je kapitalismus nebo komunismus špatný, lalala lala, všechny ty blbosti o kterých se lidé rádi na sockách hádají. Nevím proč je to zrovna tohle, ale co se dá dělat. Není to špatné cvičení kognitivních schopností, pokud člověk má na něco takového čas. Není dobré ho mít mít tolik jako já měla tenkrát. Každopádně, zjistila jsem že argumentace je naučitelný skill. Hledat odpovědi na problémy ve vlastních argumentech, předvídat kroky protivníka a formovat své reakce tak, abyste ho dostali kam chcete. Takové slovní šachy v otevřené doméně. Myslím že jsem se to naučila celkem dobře. Často jsem si přišla pomalá a měla se proto za blbou. Ale není to tak, jsem pomalá, protože myslím víc do hloubky. </p>
<p> </p>
<p>Tahle angažovanost mi pomohla získat trochu potřebného sebevědomí. Ale hlavně jsem tam poznala tebe. Někoho tak otevřeného jsem před tím nezažila. Nedělalo ti problém se vytahovat třeba i absurdními fetiši nebo transhumanismem nobo morálníma intuicema, které vnímám podobně, ale ve slušné společnosti se o nich nemluví. Poprvé jsem měla dojem, že potkávám někoho šílenějšího. Šílenějšího v podobném směru jako já, ne ty typy které jsou prostě jenom divné.</p>
<p> </p>
<p>A opravdu! První soukromou zprávu jsi mi poslala sama, jako pochvalu mého vlastního postu! Nějaké transfobní meme tvrdící že pokud si můžem měnit pohlaví na státních dokumentech každou hodinu jen na základě pocitu, měli bychom mít možnost měnit si tak i věk. </p>
<p>Samozřejmě! Stárnutí je nemoc. Svět jehož obyvatelé se radši spojí v boji s vakcínama je tak absurdní. Konečně to někdo taky chápe! </p>
<p> </p>
<p>Vyměnili jsme si pár zpráv a já ti přeložila jednu moji povídku. Tu o té zhrzené fantazii o atentátu na nemocnici, z toho času kdy mi bylo blbě a nikdo mi nepomohl. A pak si mi psala jak si sama měla velmi podobné pocity. </p>
<p>  </p>
<p>Navedla jsi mě k prazvláštním subkulturám západního břehu usa a já se jejich texty cítila pochopena. “Nalezli jsme sílu v znovupřivlastnění naší dehumanizace, v přijetí a oslavě našeho místa jako Jiných. Nikdy nebudeme lidé, ale stejně, můžeme pro sebe najít domov v prázdných místech mezi”, píše se na blogu voidgoddess. Mytologie vyděděných Andělů a čarodějnic a loutek, mytologie stvoření co v popírání vlastní lidskosti hledají způsob k překonání traumat z toho jak s nimi bylo zacházeno. Chtěla jsem se přidat ke klubu andělů, svoření definovaných svatozáří dávající moc následovat vytyčené cíle i přes popírání částí sebe? A nebo mě to naplnilo touhou odevzdat svůj život silné a vrtošivé čarodějnici jako její milovaná loutka, jako stvoření které se vzdá své vůle za trochu lásky a zašití ran? Ale hlavně, naplnit potřebu vypadnout a odejít někam, kde budu moc na chvíli zapomenout tíhu životů, které nežiji? Najít úlevu od všeho co předstírání lidskosti vyžaduje?</p>
<p></p>
<p>---</p>
<p> </p>
<p>Jeden další prázdný večer. Ležela jsem osamocená v posteli, vydávala pípavé zvuky jako zoufalou prosbu o zahřátí. Zkusila jsem sníst trochu víc léků na adhd. Počkala asi dvacet minut a pak se to stalo. MŮŽU PROSTĚ DĚLAT VĚCI.  </p>
<p> </p>
<p>Náhle, prudce mě popadla touha realizovat všechno to co *někdo jako já* přece nemůže nikdy udělat. Protože jsem se na nějaké podvědomé úrovni cítila nehodná. Ontologicky. Mně prostě nepřísluší být s lidmi, s tím světem možností a zážitků které jsem toužila zažít, být v místech kde se věci dějí. Takže bych je nikdy neudělala. Ale je to jen logika naučené bezmoci! Můžu být vyděděncem mezi ostatními vyděděnci! Ano, za střízliva se budu nenávidět, proto to udělám teď! Navšívím jí! Šílené! Nevadí! Jdu na to! DOSÁHNU NEBI NÁSILÍM. MŮŽU PROSTĚ DĚLAT VĚCI!</p>
<p> </p>
<p>Já: “Víš co? Může to být šílený nápad a jsem teď trochu sjetá, ale nakonec proč ne? Co když za tebou zaletím v nějaký týden teď? Upřímně bych tě někdy ráda poznala a konečně chci být trochu dobrodružnější…” </p>
<p>Z: „Asi tě nemůžu nechat u sebe na bytě ale ráda bych tě poznala naživo! A je tu v Seattlu spousta cool lidí, kterým tě můžu představit!“ </p>
<p> </p>
<p>O takže to je pravda. MŮŽEŠ PROSTĚ DĚLAT VĚCI!</p>
<p></p>
<p>---  </p>
<p> </p>
<p>Čtrnáct hodin v letadle je náročných, ale nic co by jsem nebyla odhodlaná zvládnout. První pohled ven po přistání. Dominuje mu krásná Mt. Rainier. Stresující rozhovor s pohraničníkem snažícím se ze mě vygrilovat přiznání k ilegální imigraci. „Je tvoje přítelkyně?“ Vypadám jako někdo kdo má přítelkyni? Trocha kulturního šoku z toho jak nepříjemné je okolí letiště pro pěší. Až po hodině konečně najdu kudy na vlak. A v něm už jenom pocit úlevy a dobrodružství před sebou. Tak se mi podařilo.  </p>
<p> </p>
<p>Mé airbnb je podkroví rodinného domku kousek od centra. Ano mají tu mrakodrapy a hned vedle čtvrti jen s rodinnými domky. Hned po příjezdu s novou úzkostí vyťukám zprávu na messenger. </p>
<p>Přišla si už někdy po hodině, stěží jsem stihla oholit. První dojem byl trochu šok. Naživo to setkání nemělo vibe, který jsem si představovala. Jak odlišné představy si člověk vytváří na základě internetové persony, která měla jemnější, ženštější, méně autistický dojem. Ale nemůžu být pokrytec, vždyť jak vypadám já. Je to věc zvyku, člověk to rychle překoná, jen si to musí trochu v hlavě přebrat. Nesmí to na mě být vidět, takový první dojem je to poslední o co stojím. </p>
<p> </p>
<p>Jdeme cestou do nedalekého parku. Je tu všechno tak moc zelené. A to obrovské kapradí. Opravdu smaragdový stát. Aktivně skenuji své okolí pro cokoliv čím rozbíjet hrozbu trapného ticha. A tak si chvíli povídáme o vegetaci a jak v Česku není zdaleka taková a jestli tady také lidi jezdí na vodu. Cokoliv čeho se chytit. O čem se vlastně normální lidé v takových situacích baví? To já nevím, ale snažím se jak nejlíp mohu. Občas to jde hůř, občas to jde líp, občas i rozhovor začne plynout přirozeněji a zabřednem do přirozených témat, jako moc očekáváme apokalypsu způsobenou umělou inteligencí a poetická vyjádření o uklidňující síle věčného dohledu Mt. Rainier nad našimi pomíjivými životy. Tak uplynou asi dvě hodiny, pak se stavíme v nějakém krámku pro limonádu a pak už zase musíš za nějakými svými věcmi.  </p>
<p> </p>
<p>Člověk má z podobných setkání představy přestřelené romantickými filmy typu Před Úsvitem. Nebylo to co jsem si představovala a po čem toužila, člověk se necítí úplně naplněný, ale nebyl to špatný začátek. Ale jak dál? Ten nejistý první dojem rychle ustoupil. Už chci jen být s tebou celou dobu. Tak jsem si to představovala. Že mě seznámíš s kamarády ze stejných sfér, s těmi anděli a čarodějnicemi Seattlu, že se odevzdám do péče nelidí co mi rozumí. Měl to být můj vlastní film o dospívání. Ale tohle povídání zatím takové očekávání nenaplnilo.</p>
<p></p>
<p>Jak napsat abychom se viděli znovu? Jaká jsou tvá očekávání? Moc jsme se předem nedomluvili. Měla jsi úplně jiné představy? Co když jsem si vybudovala pohádku? Já vlastně vůbec nevím. A nedokážu ti to napsat přímo. Můžu si x krát říkat že to tak není, vědět jak důležitá pro tebe je přímá komunikace, ale stejně jsem se jí cítila ontologicky nehodná. A že se se mnou bavíš i na tu chvíli pouze z povinnosti. Trápí mě to, toužím po té svobodě přímé komunikace snad víc než po čemkoliv jiném. Všechny mé pokusy o propojení jsou tak asymetrické, jsou pro mě světem a pro tebe jen dalším dnem.</p>
<p> </p>
<p>Rozhodla jsem se ještě večer projít kolem města. S vánkem a zapadajícím sluncem na tváři jsem pocítila trochu úlevy. Na chvíli jsem měla pocit že můj vnitřní kritik ustupuje, že ve mě město probudilo alespoň trochu míru k sobě. Lidi se na usmívali, prodavačka mi pochválila vlasy, všudypřítomné pride vlajky, letní večerní vzduch. Ale přepadla mě s tím i osamělost. </p>
<p></p>
<p>A tak jsem se jenom potulovala po centru zítra i pozítří a dělala sama ty typické turistické věci. Pozorovala napjatou atmosféru města. Lidi bez domova mezi honosnými mrakodrapy. Seděla smutná v rozhledně vesmírné jehly a toužila být někým jiným, někým svobodným.</p>
<p> </p>
<p>Až pozítří jsem se odvážila napsat. Domluvily jsme se na setkání před Fremontským trollem, symbolem nelidí. Chvíli jsme se toulaly, mě neprodaly drink bez pasu, ale pak už jsme se zase měly loučit. Ale odvážila jsem se, zmohla se požádat o povyprávění o tom jak špatně skončilo moje poslední spolubydlení. A pak jsem ještě chvili byly spolu, své starosti si na moment odložila a jenom dělala věci se mnou. A ještě jsem povyprávěla o fantaziích týkajících se ponižování. A dostala krásná pohlazení po hlavě. Na dvě hodiny vystoupila ze své zóny komfortu směrem k opravdové komunikaci, pro kterou jsem letěla na druhý konec světa. Bylo to jako ochutnávka, chtěla jsem víc, chtěla se ti odevzdat v celé své zranitelnosti, tak jak jsem si to přestavovala z textů prázdných míst. Ale po rozloučení jsem se s hořkostí v hrudi propadla zpět. Zas se cítila nevítaná, měla jsem pocit že snažit se podruhé je ještě náročnější, protože čím se dostanu blíže, tím víc zpětně narazím, jako při střelbě zbraní, čím silnější výstřel, tím větší zpětný ráz. Po cestě domů jsem si v momentě náhle jako zasažená bleskem uvědomila že zpětný ráz přetkl nitky osudu a že už znovu nenapíšu. A cítila se vina za vysoká očekávání. Taková už jsem.</p>
<p>  </p>
<p>Další den jsem se objednala na turistický výlet na Mt. Rainier, odvzdaná že svoje prokletí tady nepřekonám. V tom odevzdání byl pocit míru, úlevy od úzkosti ze snahy a nejistoty. S takovými pocity jsem dorazilo do 2500 nad mořem. Byl tam sníh! Člověk to nečeká když ve městě je skoro třicet stupňů. Zpátky doma, spálená sluncem jsem se rozhodla pro něco jiného, pro vytvoření účtů na seznamovacích aplikacích. </p>
<p> </p>
<p>Pak už zbýval pouze víkend a cesta zpět. V pátek jsem rozhodla jít večer do města, ještě pro jednou jsem nechtěla být sama. Pronásledovaná tíhou životů, které nežiji k zažití nočního života legendárního Capitol Hillu. </p>
<p> </p>
<p>Našla jsem sílu napsat jedné holčině na seznamce, nikam to nevedlo, chvíli jsme psaly a pak znovu pocítilo těžkost když mě vyghostila. Neměla už žádná očekávání, prošla pár podniků, které už si nepamatuji, než jsem skončila v karaoke baru Crescent Lounge. </p>
<p>“Jsi autistka?”, přivítal mě tu domorodý Američan Achak. To mě potěšilo, jasnější signál pro “můžem se bavit upřímně” bych ani vymyslet nedokázala. To bylo dobré. S partou lidí mě zvali na drinky a povídali jsme si o všem možném. Přišla jsem si trochu jako cizinka co dokáže vzbudit upřímný zájem svým vyprávěním o životě ve východní Evropě, přestože si nemyslím že by na něm bylo zas tak moc zajímavého. Leda, žeby, jsem ta zajímavá byla já jako osoba? Líbilo se mi tak sebe vidět. Drinky padaly a padaly a v tu ráno mě došlo, jsem v karaoke baru! Příležitost překonat se a udělat něco, co jsem kdy chtěla udělat! MŮŽU PROSTĚ DĚLAT VĚCI! Tak jsem se s trochou povzbuzování od připitých kumpánů přemohla se zařadit na frontu. Baby I’m An Anarchist od Against Me!.  </p>
<p>I přes všechny Plzně jsem se s prvními kroky na pódium klepala. A pak to začalo. Žádný podpůrný zpěv! Jak je možné že jsem nevěděla že vše musím odzpívat sama? Ale nezastavitelná síla touhy po zážitku přemohla nepohnutelný objekt vlastního studu. A i tak přišel neočekávaný nával adrenalinu i podruhé, když mi u refrénu “baby, im anarchist, you’re spineless liberal” došlo že jsem pár set metrů bývalého CHAZu a já nemám vůbec tušení co si tu lidi o podobných projevech myslí. Ale zvládla jsem to. Uf. </p>
<p>A pak už bylo dávno po půlnoci a Achak mě nabídl svoz zpátky domů. Omlouval se mi za konflikt způsobený týkající se reakce holčiny v partě a mě. Byla jsem už příliš opilá k tomu vnímat co se dělo. Ale myslím že jsem vzbudila určitou žárlivost? Cítila jsem se na chvíli jako opravdová žena. Evidentně jsem se mu líbila a hřálo mi z toho a alkoholu u srdce. Byl to lidský pocit, nefantastický. Nechala se unést a nebyla na večer loutkou ani andělem, ale člověkem. </p>
<p> </p>
<p>Spadla jsem do postele a ještě ti poslala zprávu. “Pokud mě ještě chceš vidět, můžem se potkat zítra na letišti”. A písničku. S textem jako kódovanou zprávou sdělující co jsem za ty dny tady neměla odvahu ti napsat přímo. </p>
<p> </p>
<p>I hope you can see what I can see </p>
<p>I hope you can hear what I can hear </p>
<p>Because it&#x27;s not easy </p>
<p>Because it&#x27;s not easy </p>
<p>I hope you can feel what I can feel </p>
<p>I hope you believe what I believe </p>
<p>Because I feel lonely </p>
<p>Because I&#x27;m so lonely </p>
<p> </p>
<p>I hope you can taste what I can taste </p>
<p>I hope you can think what I can think </p>
<p>Because I&#x27;m so crazy </p>
<p>Because I&#x27;m so crazy </p>
<p>‘Cause I know you know what I don&#x27;t know </p>
<p>I know you can think what I can&#x27;t think </p>
<p>Because you are special </p>
<p>Because you&#x27;re so special </p>
<p>  </p>
<p>Na ni si dala srdíčko ale před odletem už jsme se nepotkaly. Svět andělů jsem nepoznala a žádná čarodějnice nezašila mé rány. Ani jsem se nestihla zeptat, jaké byly ty tvé pocity podobné mé povídce.  </p>
<p> </p>
<p>Šlapu koridorem na cestě do letadla a vnímám se jako v závěrečné scéně nějakého indie filmu, který nakonec nebyl mým filmem o dospívání. Zní v něm písnička pojmenovaná po jiném městě ve státě Washington. Kelso (blue sky) od Grouper. „can’t believe I won’t get to see you again“, zní když přes mé konversky prvně cítím podlahu Airbusu, který mě nad Arktickými ledy veme zpátky. Domů? Kdo ví kde mám domov. </p>
<p>  </p>